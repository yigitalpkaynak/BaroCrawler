Title: DAİR MAHKEME KARARININ 
UYGULANABİLİRLİĞİ
Author: Anahtar Kelimeler
Start Page: 101
Page Count: 1
Filename: Istanbul_Barosu_Dergisi_2024_3.pdf
URL: https://www.istanbulbarosu.org.tr/files/yayinlar/dergi/istanbulbarosudergisi/Istanbul_Barosu_Dergisi_2024_3.pdf
Text:
“KİRACININ KİRALANANI GÖSTERMESİ”NE 
DAİR MAHKEME KARARININ 
UYGULANABİLİRLİĞİ 
Dr. Uygar GÜNERBÜYÜK1∗
Özet
Bu makalede, hukuk mahkemesinin bazı kararlarına uymayan 
bir tarafın buna uymaya zorlanamaması, kiracının kiralananı gös-
termemesi örneği üzerinden incelenmiştir. Borçlar Kanunu’nun 
319. maddesine göre kiracı, bakım veya onarım yapılması için 
gelenlere ve satış veya sonraki kiralama için ilgililere kiralananı 
göstermekle yükümlüdür. Kiracı bu yükümlülüğü yerine getirmek 
istemezse mahkeme, belli bir dönem boyunca her hafta belli bir 
gün ve saatte kiraya veren ve ilgililerin bu kiralanana girmesine ka-
rar verir ancak bu kararın icra edilmesi zor veya imkânsız olabilir. 
Kiracı bu mahkeme kararına da uymazsa, kiraya verenin borçlar 
hukukunda veya icra hukukunda bazı imkanlar öngörülmüştür. 
Bu imkanların yanında, kiracıya sadece mahkeme kararına uyma-
maktan kaynaklanan bir yaptırım uygulanmasına dair bir düzenle-
me getirilmesi önerilebilir. 
Anahtar Kelimeler: Kiracının kiralananı göstermemesi, kiraya 
verenin mahkeme kararı ile kiralananı göstermesi, hukuk mahke-
mesinin “kiralananın görülmesi” kararının icrası, hukuk mahke-
mesinin disiplin cezası vermesi
1. Giriş
Nazik bir şekilde dile getirilmiş olsa bile, bir isteğin yerine geti-
rilmemesi halinde, yerine getirmeyen kişinin bir zarara veya yap-
tırıma uğrama ihtimali varsa, artık bu isteğe “buyruk” denebilir. 
Yaptırım ne kadar büyük ve gerçekleşme olasılığı da ne kadar yük-
sekse, buyruğa itaat olasılığının da o kadar yüksek olacağı belirtil-
Avukat, İstanbul Barosu
