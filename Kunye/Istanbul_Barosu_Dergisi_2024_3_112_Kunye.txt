Title: KAMULAŞTIRMASIZ EL ATMA DAVALARI
Author: Mehmet Ali
Start Page: 112
Page Count: 1
Filename: Istanbul_Barosu_Dergisi_2024_3.pdf
URL: https://www.istanbulbarosu.org.tr/files/yayinlar/dergi/istanbulbarosudergisi/Istanbul_Barosu_Dergisi_2024_3.pdf
Text:
KAMULAŞTIRMASIZ EL ATMA DAVALARI
Mehmet Ali GÖLCÜKLÜ1
Özet
Kamulaştırmasız el atma, kanunlarımızda ve Anayasa’mızda yer 
alan bir kavram değildir. Ülkemizde Kamulaştırma konusunu dü-
zenleyen gerek 6830 sayılı İstimlâk Kanunu, gerekse 2942 sayılı 
Kamulaştırma Kanunu ve bunu değiştiren 4650 sayılı kanunlarda 
kamulaştırmasız el atma tabirine yer verilmemiştir.
Kamulaştırmasız el koyma olayı, ülkemizde ilk defa en yetkili 
kurul olan Yargıtay İçtihadı Birleştirme Genel Kurulunda1956 yı-
lında görüşülmüş, 1956/1- 6 sayılı ve 16.05.1956 tarihli kararın 
konusu olmuştur. Yüksek Kurul bu kararında taşınmazına kamu-
laştırma yapılmadan el atılan mülk sahibinin seçimlik iki hakkı 
olduğuna karar vermiştir;
Birincisi; Taşınmaz maliki isterse, idare aleyhine meni müdaha-
le davası açarak idarenin müdahalesini (el atmasını) menettirebi-
lecektir.
İkincisi; Men’i müdahale davası açarak idare ile uğraşmak iste-
meyen mülk sahibi, fiili durumu kabullenip, taşınmazın mülkiye-
tini idareye bırakarak, el atan idare aleyhine açacağı dava ile taşın-
mazın bedelini talep edebilecektir.
 Kamulaştırmasız el koyma kavramının hukuk literatürümüze 
bu kararla girmiş olduğu kabul edilmektedir. Hakkında kanunla-
rımızda hiçbir hukuki düzenleme bulunmayan kamulaştırmasız el 
atma davalarının ana kaynağı söz konusu tevhidi içtihat kararıdır. 
Uygulama Yüksek Yargıtay kararları rehberliğinde şekillenmiştir. 
Anahtar Kelimeler: Kamulaştırmasız, el atma, el koyma.
Avukat, Denizli Barosu
