Title: MAHKEME
Author: Kamulaştırmasız El
Start Page: 137
Page Count: 1
Filename: Istanbul_Barosu_Dergisi_2024_3.pdf
URL: https://www.istanbulbarosu.org.tr/files/yayinlar/dergi/istanbulbarosudergisi/Istanbul_Barosu_Dergisi_2024_3.pdf
Text:
Kamulaştırmasız El Atma Davaları  • Av. M. A. GÖLCÜKLÜ 137
7. Kamulaştırmasız El Atma Davalarında Görevli Mahkeme
sayılı Kamulaştırma Kanunun 37. maddesi “Bu Kanun-
dan doğan tüm anlaşmazlıkların adli yargıda çözümlenmesi 
gerekenleri, taşınmaz malın bulunduğu yer asliye hukuk mah-
kemelerinde basit yargılama usulü ile görülür.” Hükmünü amir-
dir. Kamulaştıran idare 2942 sayılı Kamulaştırma Kanunu’na göre 
işlem yapmış ve bu işlemden ihtilaf doğmuş ise bu anlaşmazlıkla-
rın mahalli asliye hukuk mahkemelerinde basit yargılama usulüne 
göre rüyeti gerekir.
Oysa Kamulaştırmasız el atma olaylarında kamu kurumu, Ka-
mulaştırma Kanunu’na uygun hareket etmeden, kişinin malını elin-
den zorla alarak kanunsuz bir iş yapmıştır. Bu bakımdan dava, 
mülkiyete tecavüzün önlenmesi veya haksız fiil neticesinde mey-
dana gelen zararın tazmini davasıdır.48 Konumuz olan kamulaş-
tırmasız el atma davaları 2942 sayılı kanundan değil, Yargıtay İç-
tihadı Birleştirme Büyük Genel Kurulunun, 16.05.1956 tarih ve 
1956/1-6 sayılı kararından doğmaktadır.49 Bu sebeple işbu davalar 
Yargıtay’ın muhtelif kararlarında da belirtildiği gibi genel hükümle-
re tabidir.01.10.2011 tarihinde yürürlüğe giren 6100 sayılı Hukuk 
Muhakemeleri kanununun 2. maddesiyle “Dava konusunun değer 
ve miktarına bakılmaksızın malvarlığı haklarına ilişkin dava-
larla, ..görevli mahkeme, aksine bir düzenleme bulunmadıkça 
asliye hukuk mahkemesidir.” Hükmü yer aldığından 01.10.2011 
tarihinden itibaren açılan davalar değerine bakılmaksızın asliye 
hukuk mahkemelerinde görülecektir.
8. KAMULAŞTIRMASIZ EL ATMA DAVALARINDA YETKİLİ 
MAHKEME
Taşınmaza kamulaştırmasız el atan idare aleyhine men’i müda-
hale davası açılabileceği gibi sadece bedelinin tahsili için de dava 
açılabilir. Bu sebeple yetki konusunun iki başlık altında incelen-
mesi uygun görülmüştür;
HGK.2012/5-1826 E. 2013/1298 K.11.09.2013 T.
Zeki AKAR, Kamulaştırma Davaları,s. 942. -Ankara, 2000.
