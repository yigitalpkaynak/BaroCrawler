Title: CAS LEHİNE ÖNGÖRÜLEN ZORUNLU TAHKİM
Author: Av. Senem İMAMOĞLU1
Start Page: 154
Page Count: 1
Filename: Istanbul_Barosu_Dergisi_2024_3.pdf
URL: https://www.istanbulbarosu.org.tr/files/yayinlar/dergi/istanbulbarosudergisi/Istanbul_Barosu_Dergisi_2024_3.pdf
Text:
CAS LEHİNE ÖNGÖRÜLEN ZORUNLU TAHKİM 
ŞARTININ GEÇERLİLİĞİ
 Av. Senem İMAMOĞLU1
Özet
Sporun dünya çapındaki gelişimi ile artan uyuşmazlıkların çö-
zümü amacıyla kurulan Spor Tahkim Mahkemesi (“CAS”), çeşit-
li kaynaklardan beslenen uluslararası spor hukukunda önemli 
bir yer tutar. CAS, 1984 yılında Uluslararası Olimpiyat Komitesi 
(“IOC”) tarafından kurulmuştur. Ancak, IOC tarafından kurulması 
nedeniyle bağımsızlığı ve tarafsızlığına dair endişeler ortaya çıkan 
CAS’ın yapısında bir süre sonra değişikliğe gidilmiştir. Buna rağ-
men, söz konusu endişelerin bertaraf edildiğini söylemek güçtür. 
CAS Kodu (Code of Sports-related Arbitration) doğrultusunda 
yargılama yürüten CAS, standart tahkim şartı içeren bir kılavuz 
yayımlamıştır. Neredeyse bütün uluslararası spor federasyonları-
nın mevzuatında söz konusu tahkim şartına yer verilir. Sporcuya 
verilen lisanslarda veya sporcunun uluslararası yarışmalara ka-
tılabilmesi için imzaladığı kayıt formlarında ise sporcunun bağlı 
bulunduğu uluslararası spor federasyonlarının kurallarına riayet 
edeceği öngörülür. Böylece, sporcular dolaylı olarak CAS lehine 
öngörülen zorunlu tahkim şartını kabul etmiş olur. Öte yandan, 
sponsorluk sözleşmeleri veya spor yarışmalarının yayın haklarına 
ilişkin sözleşmelerden doğan uyuşmazlıklar da tarafların CAS lehi-
ne uyuşmazlık ortaya çıktıktan önce veya sonra geçerli bir tahkim 
anlaşması akdetmesi halinde CAS önünde çözümlenecektir. 
Spor uyuşmazlıklarının çözüm mercii olarak CAS’ın önemi gi-
derek artmaktadır. Ancak, sporcuların dolaylı olarak kabul etmek 
zorunda kaldıkları CAS lehine öngörülen tahkim şartı tartışma ko-
nusu olmuştur. Federasyonların kontrolü altında olan sporcuların 
Avukat, İstanbul Barosu
