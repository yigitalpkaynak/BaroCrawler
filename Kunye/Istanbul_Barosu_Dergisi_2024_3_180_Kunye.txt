Title: İÇTİHATLAR ÇERÇEVESİNDE İFADE
Author: Av. Sercan GÜL 1
Start Page: 180
Page Count: 1
Filename: Istanbul_Barosu_Dergisi_2024_3.pdf
URL: https://www.istanbulbarosu.org.tr/files/yayinlar/dergi/istanbulbarosudergisi/Istanbul_Barosu_Dergisi_2024_3.pdf
Text:
İÇTİHATLAR ÇERÇEVESİNDE İFADE 
ÖZGÜRLÜĞÜ HAKKI, HAKKIN SINIRLARI VE 
SINIRLANDIRILMASININ SINIRLARI
Av. Sercan GÜL 1
Özet
Avrupa İnsan Hakları Mahkemesi ve Anayasa Mahkemesi ka-
rarlarında da bahsedildiği üzere ifade özgürlüğü, demokratik 
bir toplumun mihenk taşıdır. Bu nedenle çoğulcu demokratik bir 
toplumun inşasında ifade özgürlüğü hakkının sınırlarının iyi çi-
zilmesi önem arz eder. İfade özgürlüğüne yapılan müdahalenin 
sınırsız olması, sık sık ve hukuka aykırı bir şekilde hakka müda-
hale edilmesi sonucunda ise ifade özgürlüğüne has bir kavram 
ortaya çıkabilecek olup bu kavram aynı zamanda ciddi bir tehli-
keyi de bünyesinde barındırır. Bu kavram yapılan orantısız mü-
dahaleler sonucunda kişilerin kendilerine otosansür uygulayarak 
ifadede bulunmaktan çekinmeleri olarak tanımlanabilecek olan 
“chilling effect” kavramıdır. 
Anahtar Kelimeler: İfade Özgürlüğü, Hakkın Sınırları, Oto-
sansür
1. Giriş
Günümüz dünyasında liberal demokratik devletin temelinde in-
san hakları bulunmaktadır. Özellikle 2. Dünya Savaşından sonra 
temel hak ve hürriyetler bağlamında ciddi gelişmeler yaşanmış ve 
bu gelişmeler sonucunda insan hakları kavramı evrensel bir kav-
ram haline gelmiştir. Buna bağlı olarak insan, ulusal hukukun öz-
nesi olduğu gibi artık uluslararası hukukun da öznesi haline gel-
miştir.2 Zira artık insan hakları kavramı ve kavrama dâhil olan 
Atatürk Üniversitesi Sosyal Bilimler Enstitüsü Kamu Hukuku Tezli Yüksek Lisans 
Programı Öğrencisi 
KÜÇÜK, Adnan. “İfade Hürriyetinin Unsurları”, Liberal Düşünce Topluluğu Yayınla-
