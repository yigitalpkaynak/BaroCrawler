Title: ANAYASA MAHKEMESİNİN KESER ALTINTAŞ
Author: Av. Ezgi SİVRİKAYA1
Start Page: 217
Page Count: 1
Filename: Istanbul_Barosu_Dergisi_2024_3.pdf
URL: https://www.istanbulbarosu.org.tr/files/yayinlar/dergi/istanbulbarosudergisi/Istanbul_Barosu_Dergisi_2024_3.pdf
Text:
ANAYASA MAHKEMESİNİN KESER ALTINTAŞ 
BAŞVURUSUNUN ANAYASANIN KORUNMASI 
VE HAK ARAMA HÜRRİYETİ BAKIMINDAN 
DEĞERLENDİRİLMESİ
Av. Ezgi SİVRİKAYA1
ÖZET
Adil yargılanma hakkı, Anayasa Mahkemesi ve Avrupa İnsan 
Hakları Mahkemesi önüne en çok ihlal iddiası ile taşınan haklar-
dandır. Bu hak, kapsamında makul sürede yargılanma hakkını da 
barındırmakta iken makul sürede yargılanma hakkının adil yargı-
lanma hakkının ayrılmaz bir parçası olduğu söylenebilmektedir. 
Ne var ki mahkemeler iş yükünün çok olması ya da istihdamda-
ki kısıtlı sayı sebebi ile yargılamaları kısa sürede tamamlayama-
maktadır. Böyle durumlarda yargılamaların uzun sürmesi siste-
matik hale gelebilmekte ve makul sürede yargılama hakkı ihlali 
adeta normal uygulama halini alabilmektedir. Bu gibi durumlarda 
Avrupa İnsan Hakları Mahkemesi pilot karar uygulaması geliştir-
miş ve belli kriterler ortaya koyarak, esas çözümü üretmesi gere-
ken aleyhe başvuru yapılan devletlerin çözüm üretmeyişi üzerine 
başvuruların incelenmesini sürdürülebilir bulmamıştır. Anayasa 
Mahkemesi bakımından da benzer biçimde sistematik ihlal olan 
durumlarda pilot karar uygulamaları bulunmakla birlikte, makul 
sürede yargılama hakkı bakımından uygulanacak pilot karar usulü 
adil yargılama hakkı bakımından oldukça sakıncalı bir pozisyonda 
yer almaktadır. Bu çalışma kapsamında Anayasa Mahkemesi tara-
fından Keser Altıntaş başvurusu üzerine verilen karar, hak arama 
hürriyeti ile ilişkisi ve mahkemenin verdiği kararların kendi içinde 
tutarlılığı bakımından irdelenecektir.
ANAHTAR KELİMELER: Adil Yargılanma Hakkı, Makul Süre-
de Yargılanma Hakkı, Hak Arama Hürriyeti, Anayasa Mahkemesi-
nin Anayasayı Koruma Ödevi, Pilot Karar Usulü
İstanbul Barosu Avukatlarından, Türk Alman Üniversitesi Sosyal Bilimler Enstitüsü 
Kamu Hukuku Doktora Programı Öğrencisi
