Title: YARGITAY KARARI
Author: Yargıtay Kararları
Start Page: 281
Page Count: 1
Filename: Istanbul_Barosu_Dergisi_2024_3.pdf
URL: https://www.istanbulbarosu.org.tr/files/yayinlar/dergi/istanbulbarosudergisi/Istanbul_Barosu_Dergisi_2024_3.pdf
Text:
Yargıtay Kararları 281
YARGITAY KARARI
Her ne kadar ilk derece mahkemesince ... ...Mahkemesi kara-
rının kesin olduğu gerekçesiyle davalının temyiz istemi reddedil-
mişse de, ... ...Mahkemesi kararının temyizi kabil olup olmadığı-
nın değerlendirmesinin, kararı temyiz edilen ... ...Mahkemesince 
ya da Yargıtay’ın ilgili dairesince yapılacağı, bu nedenle ilk derece 
mahkemesinin yetkisi olmadan davalının isteminin reddine karar 
vermesi usul ve yasaya aykırı olduğundan ilk derece mahkemesi-
nin 30.01.2017 tarihli ek kararının ORTADAN KALDIRILMASINA 
karar verilmesi gerekmiştir.
(……)
Kesinlik sınırı kamu düzeni ile ilgilidir. Temyiz kesinlik sınırı 
belirlenirken yalnız dava konusu edilen taşınır malın veya alacağın 
değeri dikkate alınır. Faiz, icra (inkar) tazminatı, vekalet ücreti ve 
yargılama giderleri hesaba katılmaz.
Birleştirilen davalarda, temyiz sınırı her dava için ayrı ayrı be-
lirlenir.
İhtiyari dava arkadaşlığında, temyiz sınırı her dava arkadaşının 
davası için ayrı ayrı belirlenir.
Karşılık davada, temyiz sınırı asıl dava ve karşılık dava için ayrı 
ayrı belirlenir.
Tespit davalarında, temyiz sınırı tespit davasının öncüsü olduğu 
eda davasının miktar ve değerine göre belirlenir.
Temyiz sınırından fazla bir alacağın tamamının dava edilmiş ol-
ması halinde, hükümde asıl istemin kabul edilmeyen bölümü tem-
yiz sınırını geçmeyen tarafın temyiz hakkı yoktur. Kısaca temyize 
konu edilen miktara bakılarak kesinlik belirlenir.
Alacağın bir kısmının dava edilmesi halinde, kısmi davada ke-
sinlik sınırı dava edilen miktara göre değil, alacağın tamamına göre 
belirlenir.
Yargıtay İçtihadı Birleştirme Büyük Genel Kurulu’nun 
06.06.1975 gün ve 1975/6-8 sayılı içtihadında, “ 5521 sayılı yasada 
açık düzenleme olmamakla birlikte, bu yasanın 15. maddesindeki 
düzenleme gereği HUMK.nun 427 maddesindeki kesinlik sınırının
