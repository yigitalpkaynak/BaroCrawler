Title: YARGITAY CEZA DAİRESİ KARARLARI
Author: Yargıtay Kararları
Start Page: 299
Page Count: 1
Filename: Istanbul_Barosu_Dergisi_2024_3.pdf
URL: https://www.istanbulbarosu.org.tr/files/yayinlar/dergi/istanbulbarosudergisi/Istanbul_Barosu_Dergisi_2024_3.pdf
Text:
Yargıtay Kararları 299
YARGITAY CEZA DAİRESİ KARARLARI
YARGITAY 1. CEZA DAİRESİ
GİZLİ TANIK
•
BEYANI TESPİT EDİLİRKEN YEMİN VERDİRİLMESİ
Gizli tanıkların duruşmada bulunma hakkına sahip olanla-
rın yokluğunda dinlenmesi suretiyle savunma hakkının kısıt-
lanması usule aykırıdır
(Y 1 CD, 2015/3430 E., 2015/4775 K., T.08.10.2015)
Gizli tanıkların duruşmada dinlenmesi sırasında 5271 sayılı 
CMK’nun 58/2-3 ve 5726 sayılı Tanık Koruma Kanunu’nun 9.mad-
desinde öngörülen usuller uygulanarak, ayrıca CMK’nun 201. mad-
desi uyarınca sanık ve müdafiinin tanıklara soru yöneltebilmelerine 
imkan sağlanması gerekirken, belirtilen yöntemlere aykırı olarak 
gizli tanıkların duruşmada bulunma hakkına sahip olanların yok-
luğunda dinlenmesi suretiyle savunma hakkının kısıtlanması,
14.11.2014 ve 17.11.2014 tarihli duruşmalarda dinlenen gizli 
tanık .. ile (3) nolu gizli tanığın beyanları tespit edilirken yemin ver-
dirilmeyerek CMK’nun 54. maddesine muhalefet edilmesi,
Usule aykırı olup, sanık ve müdafileri ile o yer Cumhuriyet savcı-
sının temyiz itirazları bu itibarla yerinde görüldüğünden, diğer yön-
leri incelenmeyen hükmün tebliğnamedeki düşünceye aykırı olarak 
(BOZULMASINA), bozmanın mahiyetine, verilen cezanın süresine, 
temyiz incelemesi dışında tutukluluk müddetine göre tahliye talebi-
nin REDDİNE, 08/10/2015 tarihinde oybirliğiyle karar verildi.
