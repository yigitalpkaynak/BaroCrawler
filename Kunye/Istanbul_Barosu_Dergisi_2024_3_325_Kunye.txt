Title: VASITASIYLA GÖRÜNTÜ VE SES KAYDI
Author: Kişisel Verileri
Start Page: 325
Page Count: 1
Filename: Istanbul_Barosu_Dergisi_2024_3.pdf
URL: https://www.istanbulbarosu.org.tr/files/yayinlar/dergi/istanbulbarosudergisi/Istanbul_Barosu_Dergisi_2024_3.pdf
Text:
Kişisel Verileri Koruma Kurulu Kararları 325
“BİR EĞİTİM KURUMU TARAFINDAN KAMERA 
VASITASIYLA GÖRÜNTÜ VE SES KAYDI 
ALINMASI”
HAKKINDA
KİŞİSEL VERİLERI KORUMA KURULUNUN 
24/08/2023 TARIHLI VE 2023/1461 SAYILI 
KARAR ÖZETI
Karar Tarihi : 24/08/2023
Karar No : 2023/1461
Konu Özeti : Bir eğitim kurumu tarafından kamera vası-
tasıyla görüntü ve ses kaydı alınması ile ilgili somut olayda, 
ilgili kişiler ve veri sorumlusu arasındaki bir ihtilafın çözümün-
de delil olarak kullanılmak üzere ve aynı zamanda güvenlik 
amacıyla ses verisinin işlenmesinin, ses verisini işlemeyi mec-
buri kılacak bir sebep olarak nazara alınamayacağı, bu nedenle 
görüntü kaydı alınmaksızın yalnızca ses kaydının alındığı du-
rumda dahi kişisel verinin meşru menfaat kapsamında işlenme-
sinin söz konusu olmayacağı,
Kuruma intikal ettirilen şikâyet dilekçelerinde özetle; veri so-
rumlusunun ilgili kişilerden birinin kiracısı olduğu, kira uyuşmaz-
lığı nedeniyle aralarında bir görüşme gerçekleştiği, daha sonra veri 
sorumlusu tarafından gönderilen ihtarnamede, yapılan görüşme 
esnasında ilgili kişilere ait ses ve görüntü kayıtlarının alındığının 
beyan edildiği, bu doğrultuda ilgili kişiler tarafından veri sorumlu-
suna gönderilen cevap ihtarnamesinde ilgili kişilerin açık rızası dı-
şında ses ve görüntü kaydının alınmasının Türk Ceza Kanunu’nun 
(TCK) 133’üncü maddesi vd. hükümleri gereği suç teşkil eden bir 
fiil olduğunun hatırlatıldığı, veri sorumlusu tarafından gönderilen 
ihtarnamede ise ilgili kişilerin ses ve görüntü kaydının açık rızası 
ve muvafakati olmadığı halde alınmasının veri sorumlusuna tanın-
mış yasal bir hak olduğunun belirtildiği, bununla birlikte veri so-
