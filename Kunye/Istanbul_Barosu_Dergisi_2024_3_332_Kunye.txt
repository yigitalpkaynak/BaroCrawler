Title: SORUMLUSUNA AIT MOBIL UYGULAMADA
Author: Karar Tarihi
Start Page: 332
Page Count: 1
Filename: Istanbul_Barosu_Dergisi_2024_3.pdf
URL: https://www.istanbulbarosu.org.tr/files/yayinlar/dergi/istanbulbarosudergisi/Istanbul_Barosu_Dergisi_2024_3.pdf
Text:
İSTANBUL BAROSU DERGİSİ • Cilt: 98 • Sayı: 3 • Yıl: 2024
“YEMEK KARTI HIZMETI SUNAN VERI 
SORUMLUSUNA AIT MOBIL UYGULAMADA 
T.C. KIMLIK NUMARASININ IŞLENMESI” 
HAKKINDA 
KIŞISEL VERILERI KORUMA KURULUNUN 
17/08/2023 TARIHLI VE 2023/1430 SAYILI 
KARAR ÖZETI
Karar Tarihi : 17/08/2023
Karar No : 2023/1430
Konu Özeti : Yemek kartı hizmeti sunan veri sorum-
lusuna ait mobil uygulamada T.C. kimlik numarasının işlen-
mesi bakımından; Telefon numarası ve T.C. kimlik numarası 
genel nitelikte kişisel veri kategorisinde yer almakla birlikte, 
T.C. kimlik numarasının niteliği itibariyle telefon numarasına 
nazaran daha önemli bir veri olduğu ve veri ihlali yaşanması 
halinde kişiler açısından daha büyük zarara yol açacağı gözetil-
diğinde; ilgili kişilerin menfaatlerinin korunması için çalışan 
tarafından fiziksel kartların mobil uygulamaya eklenmek isten-
mesi halinde uygulamadaki doğrulamanın, işveren aracılığıyla 
veri sorumlusuna ibraz edilecek kart bilgisi ve telefon numarası 
bilgisiyle yapılması gibi yöntemlerle sağlanarak T.C. kimlik nu-
marasının işlenmemesi için gerekli teknik ve idari tedbirlerin 
alınması gerekmektedir.
Kuruma intikal eden ihbarda, yemek kartı hizmeti sunan veri 
sorumlusuna ait mobil uygulamayı kullanmak için kayıt olurken 
kişilerin T.C. kimlik numarası bilgilerinin istendiğinin belirtilme-
si üzerine konu hakkında Kişisel Verileri Koruma Kurulu (Kurul) 
tarafından resen inceleme başlatılmıştır. Mobil uygulama üzerin-
de yapılan incelemede, mobil uygulamaya kayıt olurken isim, soy 
isim, telefon numarası, doğum tarihi, e-posta bilgilerinin talep edil-
diği; kişi profiline yemek kartı tanımlanmak istediğinde ise girilen
