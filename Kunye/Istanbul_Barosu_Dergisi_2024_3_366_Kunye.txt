Title: KISA ÇALIŞMA VE KISA ÇALIŞMA ÖDENEĞİNE 
İLİŞKİN USUL VE ESASLAR HAKKINDA 
YÖNETMELİK
Author: Başlangıç Hükümleri
Start Page: 366
Page Count: 1
Filename: Istanbul_Barosu_Dergisi_2024_3.pdf
URL: https://www.istanbulbarosu.org.tr/files/yayinlar/dergi/istanbulbarosudergisi/Istanbul_Barosu_Dergisi_2024_3.pdf
Text:
İSTANBUL BAROSU DERGİSİ • Cilt: 98 • Sayı: 3 • Yıl: 2024
Çalışma ve Sosyal Güvenlik Bakanlığından:
KISA ÇALIŞMA VE KISA ÇALIŞMA ÖDENEĞİNE 
İLİŞKİN USUL VE ESASLAR HAKKINDA 
YÖNETMELİK
 R.Gazete No: 32573 R.G. Tarihi: 11.6.2024
BİRİNCİ BÖLÜM
Başlangıç Hükümleri
Amaç ve kapsam
MADDE 1- (1) Bu Yönetmeliğin amacı ve kapsamı; 25/8/1999 
tarihli ve 4447 sayılı İşsizlik Sigortası Kanununa göre sigortalı sa-
yılan kişileri hizmet akdine tabi olarak çalıştıran işverenin, genel 
ekonomik, sektörel veya bölgesel kriz, genel salgın ile zorlayıcı se-
beplerle işyerindeki haftalık çalışma sürelerini geçici olarak önemli 
ölçüde azaltması veya işyerinde faaliyeti tamamen veya kısmen ge-
çici olarak durdurması hallerinde, sigortalılara kısa çalışma öde-
neği ödenmesine ilişkin usul ve esasları düzenlemektir.
Dayanak
MADDE 2- (1) Bu Yönetmelik, 25/8/1999 tarihli ve 4447 sayılı 
İşsizlik Sigortası Kanununun ek 2 nci maddesine dayanılarak ha-
zırlanmıştır.
Tanımlar
MADDE 3- (1) Bu Yönetmelikte geçen;
a) Bakanlık: Çalışma ve Sosyal Güvenlik Bakanlığını,
b) Bölgesel kriz: Ulusal veya uluslararası olaylardan dolayı belir-
li bir il veya bölgede faaliyette bulunan işyerlerinin ekonomik ola-
rak ciddi şekilde etkilenip sarsıldığı durumları,
c) Genel ekonomik kriz: Ulusal veya uluslararası ekonomide 
ortaya çıkan olayların, ülke ekonomisini ve dolayısıyla işyerlerini 
ciddi anlamda etkileyip sarstığı durumları,
