Title: ÜÇÜNCÜ BÖLÜM
Author: Uygulamada Avukat
Start Page: 371
Page Count: 1
Filename: Istanbul_Barosu_Dergisi_2024_3.pdf
URL: https://www.istanbulbarosu.org.tr/files/yayinlar/dergi/istanbulbarosudergisi/Istanbul_Barosu_Dergisi_2024_3.pdf
Text:
Uygulamada Avukat 371
ÜÇÜNCÜ BÖLÜM
Kısa Çalışma ve Kısa Çalışma Ödeneği
Kısa çalışma ödeneğinden yararlanma koşulları
MADDE 6- (1) Sigortalının kısa çalışma ödeneğinden yararlana-
bilmesi için;
a) İşverenin kısa çalışma talebinin uygun bulunması,
b) Sigortalının kısa çalışma başlama tarihinden önceki son 120 
gün hizmet akdine tabi olması ve son üç yılda en az 450 gün sigor-
talı olarak çalışıp işsizlik sigortası primi ödemiş olması, gerekir.
Kısa çalışma ile kısa çalışma ödeneğinin miktarı ve ödenmesi
MADDE 7- (1) Günlük kısa çalışma ödeneğinin miktarı, 
22/5/2003 tarihli ve 4857 sayılı İş Kanununun 39 uncu maddesine 
göre uygulanan aylık asgari ücretin brüt tutarının % 150’sini geç-
memek üzere, sigortalının son on iki aylık prime esas kazançları 
dikkate alınarak hesaplanan günlük ortalama brüt kazancının % 
60’ıdır.
(2) Kısa çalışma ödeneğinin süresi üç ayı aşmamak üzere kısa 
çalışma süresi kadardır.
(3) Kısa çalışma döneminde, kısa çalışmanın başladığı ve sona 
erdiği aylar parmak hesabı yapılarak fiili gün sayısı üzerinden; ara 
aylar, şubat ayı dâhil, 30 gün üzerinden değerlendirilir.
(4) Kısa çalışma ödeneği, işyerinde uygulanan haftalık çalışma 
süresini tamamlayacak şekilde, çalışılmayan süreler için aylık ola-
rak hesaplanır.
(5) Kısa çalışmanın günlük, haftalık veya aylık çalışma süresi 
içerisinde yapılacağı zaman aralığı, işyerinin gelenekleri ve işin ni-
teliği dikkate alınarak işverence belirlenir.
(6) Kısa çalışma uygulamasına tabi tutulan sigortalının çalışıl-
mayan hafta tatili, ulusal bayram ve genel tatil günlerine ilişkin üc-
ret ve kısa çalışma ödeneği miktarı, kısa çalışma yapılan süreyle 
orantılı olarak işveren ve Kurum tarafından ödenir.
