Title: BÖLGE ADLİYE MAHKEMESİ’NİN BİR KARARI
Author: Av. İsmail ERSOĞAN1
Start Page: 63
Page Count: 1
Filename: Istanbul_Barosu_Dergisi_2024_3.pdf
URL: https://www.istanbulbarosu.org.tr/files/yayinlar/dergi/istanbulbarosudergisi/Istanbul_Barosu_Dergisi_2024_3.pdf
Text:
BÖLGE ADLİYE MAHKEMESİ’NİN BİR KARARI 
ÜZERİNE BANKA MEVDUAT HESABI ÜZERİNDE 
REHİN HAKKI KURULMASI VE SONUÇLARI
Av. İsmail ERSOĞAN1
Özet
Taşınır rehininin bir türü olarak kabul edilen alacak rehini uy-
gulamada sıkça karşılaşılan bir rehin türü olmamakla beraber, 
bankacılık işlemlerinde banka tarafından müşteriye kullandırı-
lan her türlü bankacılık ürününden doğan veya doğacak hak ve 
alacakların teminat altına alınması için müşterinin o bankadaki 
mevduat hesabı üzerinde sözleşme içeriğine dahil edilen bir genel 
işlem şartı niteliğindeki hüküm ile banka lehine rehin hakkı tesis 
edildiğini söylemek mümkündür. Mevduat hesabı sahibi veya 3. 
kişi tarafından üzerinde rehin hakkı tesis edilen mevduat hesabına 
yönelik olarak bankaya iletilen taleplerin bir kısmının banka tara-
fından, tesis edilen mevduat rehini gerekçe gösterilerek reddedildi-
ği durumlarla, işbu makalede inceleme konusu yapılacak Yüksek 
Mahkeme kararında olduğu gibi, sıklıkla karşılaşılmaktadır. Bu 
sebeple banka tarafından verilen red kararlarının hukuken geçerli 
olup olmadığının tespiti büyük önem arz etmektedir. Bu tespitin 
sağlıklı bir biçimde yapılabilmesi mevduat rehininin kendine özgü 
yapısı ile mevduat ilişkisinin taraflarının özel statülerinin göz ardı 
edilmemesini gerekli kılmakta olup, işbu makaledeki inceleme bu 
çerçevede yapılacaktır. Yüksek Mahkeme kararına konu edilme-
miş olmakla beraber ayni bir hak niteliğinde olan rehin hakkı ile 
geçici bir hukuki koruma olan ihtiyati haciz kurumunun aynı borç 
için uygulanabilir nitelikte olup olmadığı özellikle 2004 Sayılı İcra 
ve İflas Kanunu’nun 257.maddesi bağlamında tartışmaya değer bir 
konu olarak makalenin son bölümünce incelenecektir.
Anahtar Kelimeler: Taşınır Rehini, Mevduat İlişkisi, Mevduat 
Rehini, Taşınır Rehinine Hakim Olan Prensipler, İhtiyati Haciz
Avukat, İstanbul Barosu / İstanbul Üniversitesi Sosyal Bilimler Enstitüsü Özel Hukuk 
Tezli Yüksek Lisans Programı Öğrencisi
